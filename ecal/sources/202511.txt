// Landskapsförordning (2025:11) om fastställande av byggnadens energianvändning vid normalt brukande och ett normalår
// https://www.regeringen.ax/alandsk-lagstiftning/alex/202511
Landskapsregeringen har beslutat om allmänna råd till bestämmelserna i landskapsförordning 
(2025:11) om fastställande av byggnadens energianvändning vid normalt brukande och ett normalår. De 
allmänna råden innehåller generella rekommendationer om tillämpningen av föreskrifterna i denna författning 
och anger hur någon lämpligen kan eller bör handla för att uppfylla föreskrifterna. De allmänna råden kan även 
innehålla vissa förklarande eller redaktionella upplysningar. De allmänna råden föregås av texten Allmänt råd
i kursiv stil och är tryckta med mindre och indragen text.
 De allmänna råden är beslutade på enskild föredragning den 18 februari 2025 (ärendenummer ÅLR 
2025/1211).
4
Landskapsförordning (2025:11) om fastställande av byggnadens energianvändning vid normalt 
brukande och ett normalår
Med stöd av 4 § landskapslag (2014:31) om energideklaration för byggnader och 65 § plan- och bygglag 
(2008:102) för landskapet Åland föreskrivs:
1 kap.
Inledning
1 §
Allmänt
Denna förordning innehåller bestämmelser om fastställande av byggnadens energianvändning knutet till 
normalt brukande och för ett normalår, dels vid beräkning, dels utifrån uppmätt energianvändning. 
Bestämmelserna ska tillämpas vid verifiering av byggnadens primärenergital enligt avsnitt 9:25 i bilagan till 
landskapsförordning (2015:5) om Ålands byggbestämmelsesamling, och vid fastställande av en byggnads 
energiprestanda och energiklass enligt landskapslag (2014:31) om energideklaration för byggnader och 
landskapsförordning om (2025:10) energideklaration för byggnader.
Termer som inte särskilt förklaras i denna förordning har den betydelse som anges i landskapslagen om 
energideklaration för byggnader eller i landskapsförordningen om Ålands byggbestämmelsesamling.
2 §
Definitioner
I denna förordning avses med:
Dynamisk energiberäkning: Beräkning av byggnadens energianvändning med korta beräkningssteg, 
typiskt en timme, som tar hänsyn till värme som lagras i och avges från byggnadens massa.
Internlast: Värme som genereras inom byggnaden från andra värmekällor än tekniska system avsedda för 
uppvärmning. Exempel på detta är värme från personer och från användning av hushållsenergi och 
verksamhetsenergi.
Lokal: Kontor, byggnader för parti- och detaljhandel, restaurang, lager, undervisningslokaler, 
laboratorium, idrottsanläggningar, vårdlokaler samt andra lokalbyggnader.
Normalisering: Korrigering av uppmätt energi vid fastställande av byggnadens energianvändning knuten 
till normalt brukande och för ett normalår.
Normalt brukande: Användning av en byggnad som avspeglar antingen ett standardiserat brukande eller 
för lokaler den verksamhet som byggnaden är avsedd för.
2 kap.
Fastställande av byggnadens energianvändning genom beräkning
3 §
Allmänt
En beräkning ska genomföras så att byggnadens energianvändning kan fastställas. Indata i 
energiberäkningen ska överensstämma med byggnadens och installationernas egenskaper i den färdiga 
byggnaden, och åtminstone beakta de faktorer som anges i 4–5 §§ och brukarindata i 6–7 §§.
Byggnadens energianvändning vid normalt brukande och ett normalår ska fastställas uppdelat på de 
energibärare som försörjer byggnaden.
5
Allmänt råd
Vid beräkning av byggnadens energianvändning för verifiering av byggnadens primärenergital enligt Ålands 
byggbestämmelsesamling – föreskrifter och allmänna råd (ÅBBS) bör lämpliga säkerhetsmarginaler tillämpas så att kravet 
uppfylls även vid uppmätt och normaliserad energianvändning. 
Exempel på energibärare är el, fjärrvärme, fjärrkyla, biobränsle, olja och gas.
För småhus och flerbostadshus får byggnadens energianvändning fastställas genom energiberäkning med 
beräkningssteg på högst en månad. För lokaler ska byggnadens energianvändning fastställas genom dynamisk 
energiberäkning med beräkningssteg på högst en timme.
Allmänt råd 
SFS-EN ISO 13790:2008 beskriver olika beräkningsmetoder. 
När ett dynamiskt energiberäkningsverktyg används bör dess lämplighet påvisas. Dynamiska energiberäkningsverktyg kan 
valideras enligt till exempel SFS-EN ISO 52017-1:2017 eller SFS-EN ISO 52016-1:2017. 
För lokaler bör indata i energiberäkningen delas upp i olika tidsscheman om byggnaden har intermittent verksamhet.
Om utrymmen i byggnaden har olika inomhusklimat kan byggnaden behöva delas in i zoner vid 
energiberäkningen för att korrekt avspegla uppmätt energi i den färdigställda byggnaden. En indelning i zoner 
kan till exempel grunda sig på att utrymmen har olika innetemperaturer, betjänas av olika system för värme, 
komfortkyla eller luftbehandling, eller uppvisar skillnader i internlaster.
4 §
Byggnadens och installationernas egenskaper
Vid beräkning av byggnadens energianvändning ska byggnadens utformning, placering och orientering 
beaktas, inklusive utomhusklimat och passiv solinstrålning. Data för utomhusklimatet ska vara representativt 
för ett normalår för Åland.
Vid beräkning av byggnadens energianvändning ska åtminstone följande termiska egenskaper hos 
byggnaden beaktas
- värmegenomgångskoefficient (U-värde) för tak, väggar, golv, fönster och ytterdörrar,
- köldbryggor, och
- klimatskärmens luftläckage.
Allmänt råd 
Om byggnadens värmekapacitet bedöms ha en inverkan av betydelse för byggnadens energianvändning bör även denna faktor 
beaktas i energiberäkningen. 
5 §
Beaktande av tekniska byggnadssystem vid beräkning av energianvändning
Vid beräkning av byggnadens energianvändning ska åtminstone följande tekniska byggnadssystem 
beaktas, inklusive faktiska driftförhållanden och reglerförluster
- värmeanläggningar och varmvattenförsörjning, inbegripet deras isoleringsegenskaper samt 
varmvattencirkulation,
- luftkonditionering,
- ventilation,
- fast belysning i allmänna utrymmen och driftsutrymmen, och
- övrig energianvändning som ingår i byggnadens fastighetsenergi till exempel till värmekablar, pumpar, 
fläktar, motorer, styr- och övervakningsutrustning och dylikt.
6
Byggnadens energianvändning ska reduceras med energi från sol, vind, mark, luft eller vatten som alstras 
i byggnaden eller på dess tomt och som används till byggnadens uppvärmning, komfortkyla, tappvarmvatten 
och byggnadens fastighetsenergi.
Allmänt råd
För energi till tappvarmvatten används ett standardiserat värde i energiberäkningen enligt 6 och 7 §§. Det standardiserade 
värdet får reduceras med energi från sol, vind, mark, luft eller vatten som alstras i byggnaden eller på dess tomt i den omfattning 
energin tillgodogörs för produktion av tappvarmvatten i byggnaden. Det standardiserade värdet får dock inte reduceras om sådan 
energi redan beaktas i årsverkningsgraden för produktion av tappvarmvatten. Exempel på ett sådant fall är vid användning av 
värmepump då energi från mark, luft eller vatten beaktas i årsverkningsgraden.
6 §
Brukarindata - bostäder
Vid beräkning av byggnadens energianvändning ska brukarindata som anges i tabell 6:1 för småhus och 
tabell 6:2 för flerbostadshus användas.
Tabell 6:1 Brukarindata för nya småhus
Parameter Delparameter Delparameter Värden
Innetemperatur Uppvärmningssäsong (°C) Utrymmen för bostadsändamål 21
Luftflöden Behovsstyrda flöden 
(min/dygn)
Forcering i kök ¹ 30
Solavskärmning Beteendestyrd avskärmning 
(avskärmningsfaktor)
Till exempel markiser, persienner och 
gardiner
0,71
Tappvarmvatten Energi (kWh/m² Atemp år) 20/ηtvv ²
Hushållsenergi Energi (kWh/m² Atemp år) 30
Internlast (%) Möjlig att tillgodogöras under 
uppvärmningssäsongen
70
Personvärme Antal personer Enligt tabell 6:3
Tid (h/d/v) ³ 14/7/52
Effektavgivning (W/person) 80
1. Beaktas enbart vid avluftsflöden.
2. ηtvv är årsverkningsgraden hos värmekällan för produktion av tappvarmvatten.
3. Timme per dygn/dygn per vecka/veckor per år.
Tabell 6:2 Brukarindata för nya flerbostadshus
Parameter Delparameter Delparameter Värden
Innetemperatur Uppvärmningssäsong (°C) Utrymmen för bostadsändamål 21
Utrymmen för bostadsändamål i 
äldreboenden
22
Luftflöden Behovsstyrda flöden (min/dygn) Forcering i kök ¹ 30
Solavskärmning Beteendestyrd avskärmning 
(avskärmningsfaktor)
Till exempel markiser, persienner och 
gardiner
0,71
Tappvarmvatten Energi (kWh/m² Atemp år) 25/ηtvv ²
Hushållsenergi Energi (kWh/m² Atemp år) Möjlig att tillgodogöras under 
uppvärmningssäsongen
70
Internlast (%)
Personvärme Antal personer Enligt tabell 6:3
Tid (h/d/v) ³ 14/7/52
Effektavgivning (W/person) 80
1. Beaktas enbart vid avluftsflöden.
7
2. ηtvv är årsverkningsgraden hos värmekällan för produktion av tappvarmvatten.
3. Timme per dygn/dygn per vecka/veckor per år.
Tabell 6:3 Värden för beräkning av antal personer i bostäder
Antal rum och kök 1 a) 2 3 4 5+
Antal personer 1,42 1,63 2,18 2,79 3,51
a) Inklusive 1 rum och kokvrå
Energi för tappvarmvatten enligt tabell 6:1 och tabell 6:2 får korrigeras för installationsteknisk lösning 
som kan påvisas medföra en besparing av energi till tappvarmvatten.
Allmänt råd
Ökad energianvändning på grund av vädring bör beaktas i energiberäkningen. Ett påslag på 4 kWh/m2 Atemp år bör 
användas om inte ett annat värde kan motiveras. Vid ett energipåslag behöver årsverkningsgraden hos värmekällan beaktas. 
Exempel på installationsteknisk lösning som kan påvisas medföra en besparing av energi till tappvarmvatten är
värmeväxlare för spillvatten eller energieffektiva tvättställs-, köks- och duschblandare. Om värdet för energi till 
tappvarmvatten enligt tabell 6:1 och tabell 6:2 korrigeras på grund av energieffektiva sanitetsarmaturer bör korrigeringen 
maximalt uppgå till 10 procent, om inte en större besparing kan påvisas. Om uppgifter om faktisk energianvändning saknas vid 
upprättandet av en energideklaration kan brukarindata i tabell 6:1 för småhus och tabell 6:2 för flerbostadshus användas vid 
energiberäkningen.
7 §
Brukarindata - lokaler
Vid beräkning av byggnadens energianvändning för lokaler ska brukarindata väljas utifrån den 
verksamhet som är avsedd att bedrivas i lokalen. Energi till tappvarmvatten exklusive förluster för 
varmvattencirkulation ska dock antas till 2 kWh/m² Atemp och år för samtliga lokalkategorier.
Allmänt råd 
När det inte går att få fram uppgifter om brukarindata för avsedd verksamhet till exempel vid upprättandet av en 
energideklaration får standardiserade värden användas. Exempel på brukarindata som kan användas för kontorslokaler anges i 
tabell 7:1 och för undervisningslokaler i tabell 7:2–7:4. 
Ökad energianvändning på grund av vädring bör beaktas i energiberäkningen. Ett påslag på 4 kWh/m2 Atemp år bör 
användas om inte ett annat värde kan motiveras. Vid ett energipåslag behöver årsverkningsgraden hos värmekällan beaktas.
Tabell 7:1 Brukarindata för kontorslokaler
Parameter Delparameter Delparameter Värden
Innetemperatur Lägsta lufttemperatur (°C) 21
23
Solavskärmning Beteendestyrd avskärmning (avskärmningsfaktor) 0,71
Tappvarmvatten Energi (kWh/m² Atemp år) 2/ηtvv 1
Verksamhetsenergi Energi (kWh/m² Atemp år) Årsschablon 50
Internlast (%) Möjlig att tillgodogöras 100
Personvärme Persontäthet (m2
Atemp/person) 20
Tid (h/d/v) 2 9/5/47
Effektavgivning (W/person) 108
1. ηtvv är årsverkningsgraden hos värmekällan för produktion av tappvarmvatten
2. Timme per dygn/dygn per vecka/veckor per år
Tabell 7:2 Brukarindata för daghem och förskolor
8
Parameter Delparameter Kök Avdelningar och övrigt 1) Övriga utr., 
teknikrum, förråd 
m.m.
Innetemperatur Lägsta lufttemperatur (°C) 22 22 18
Högsta lufttemperatur (°C)
Solavskärmning Beteendestyrd avskärmning 
(avskärmningsfaktor)
0,65 0,65 0,65
Tappvarmvatten Energi (kWh/m² Atemp år) 2/ηtvv 2 2/ηtvv 2 2/ηtvv 2
Verksamhetsenergi Årsschablon 
(kWh/m² Atemp år)
24 14 0
Belysning (W/m2
Atemp) 5,0 4,0 0
Tid (h/d/v) 3 10/5/47 10/5/47
Utrustning (W/m2
Atemp) 5,0 2,0 0
Tid (h/d/v) 3 10/5/47 10/5/47 10/5/47
Personvärme Persontäthet 
(m2
Atemp/person)
15 15 0
Tid (h/d/v) 3 6/5/47 6/5/47 0
Effektavgivning (W/person) 80 70
1. Kategorin ”avdelningar och övrigt” inkluderar alla utrymmen som hör till daghemmet/förskolan förutom köksutrymmen samt 
teknikrum, förråd etc., där personer normalt inte vistas.
2. ηtvv är årsverkningsgraden hos värmekällan för produktion av tappvarmvatten.
3. Timme per dygn/dygn per vecka/veckor per år.
Tabell 76:36 Brukarindata för grund- och gymnasieskolor
Parameter Delparameter Kök och 
matsal
Idrott, dusch
m.m.
Klassrum, 
grupprum 
m.m. 1)
Övriga utr., 
teknikrum, 
förråd m.m.
Innetemperatur Lägsta lufttemperatur (°C) 22 22 22 18
Högsta lufttemperatur (°C)
Solavskärmning Beteendestyrd avskärmning 
(avskärmningsfaktor)
0,65 0,65 0,65 0,65
Tappvarmvatten Energi (kWh/m² Atemp år) 2/ηtvv 2 2/ηtvv 2 2/ηtvv 2 2/ηtvv 2
Verksamhetsenergi Årsschablon (kWh/m² Atemp år) 22 22 22 0
Belysning (W/m2
Atemp) 5,0 5,0 5,0 0
Tid (h/d/v) 3 10/5/44 10/5/44 10/5/44
Utrustning (W/m2
Atemp) 5,0 5,0 5,0 0
Tid (h/d/v) 3 10/5/44 10/5/44 10/5/44
Personvärme Persontäthet (m2
Atemp/person) 15 15 15 0
Tid (h/d/v) 3 6/5/44 6/5/44 6/5/44
Effektavgivning (W/person) 80 80 80
1. Kategorin ”klassrum, grupprum m.m.” är tänkt att inkludera samtliga ytor i utrymmen som inte hamnar i de övriga kategorierna.
2. ηtvv är årsverkningsgraden hos värmekällan för produktion av tappvarmvatten.
3. Timme per dygn/dygn per vecka/veckor per år.
Tabell 76:47 Brukarindata för högskolor och universitet
Parameter Delparameter Undervisning och 
tillhörande 
utrymmen 1)
Kontor och 
dylikt
Övriga utr., 
teknikrum, 
förråd m.m.
Innetemperatur, 
inom/utanför drifttid
Lägsta lufttemperatur (°C) 22/20 21/20 18
Högsta lufttemperatur (°C) 24 24
Solavskärmning Beteendestyrd avskärmning 
(avskärmningsfaktor)
0,65 0,65 0,65
Tappvarmvatten Energi (kWh/m² Atemp år) 2/ηtvv 2 2/ηtvv 2 2/ηtvv 2
Verksamhetsenergi Årsschablon (kWh/m² Atemp år) 47 50 0
9
Belysning (W/m2
Atemp) 15,0 11,4 0
Tid (h/d/v) 3 9/5/52 9/5/52
Utrustning (W/m2
Atemp) 5,0 10 0
Tid (h/d/v) 3 9/5/52 9/5/52
Personvärme Persontäthet (m2 Atemp/person) 15 20 0
Tid (h/d/v) 3 9/5/52 9/5/52
Effektavgivning (W/person) 108 108
1. Kategorin ”undervisning och tillhörande utrymmen” utgör här de utrymmen som inte klassas som kontor eller teknik, förråd etc.
2. ηtvv är årsverkningsgraden hos värmekällan för produktion av tappvarmvatten.
3. Timme per dygn/dygn per vecka/veckor per år.
3 kap.
Fastställande av byggnadens energianvändning genom mätning och normalisering
8 §
Allmänt
Fastställande av byggnadens energianvändning genom mätning och normalisering ska göras på grundval 
av uppmätt energi. Den uppmätta energin ska normaliseras antingen stegvis enligt 10–13 §§ för bostäder, enligt 
14–17 §§ för lokaler, eller genom dynamisk energiberäkning enligt 18 §. För byggnader som innehåller både 
bostäder och lokaler ska normalisering genomföras med hänsyn taget till respektive byggnadskategori. 
Byggnadens energianvändning vid normalt brukande och ett normalår ska fastställas uppdelat på de 
energibärare som försörjer byggnaden. 
Allmänt råd 
De uppgifter som finns tillgängliga om uppmätt energi kan skilja sig åt beroende på om byggnadens energianvändning ska 
fastställas vid uppförande av ny byggnad eller för annan byggnad. Vid uppförande av ny byggnad bör energianvändningen för 
uppvärmning, komfortkyla, tappvarmvatten och byggnadens fastighetsenergi ha mätts separat åtminstone för flerbostadshus och 
lokaler. Vid uppförande av nya flerbostadshus och lokaler bör därför uppmätta värden inte behöva bearbetas före normalisering. 
I avsnitt 9:7 Ålands byggbestämmelsesamling – föreskrifter och allmänna råd (ÅBBS), anges de krav som ställs på mätsystem 
vid uppförande av ny byggnad. 
Vid fastställande av byggnadens energianvändning för andra byggnader kan uppmätt energi behöva bearbetas före 
normaliseringen om energianvändningen för uppvärmning, komfortkyla, tappvarmvatten och byggnadens fastighetsenergi inte 
har mätts separat. I dessa fall får energin för dessa användningsområden bestämmas på grundval av de mätuppgifter som finns 
tillgängliga. 
Exempel på energibärare är el, fjärrvärme, fjärrkyla, biobränsle, olja och gas.
10
9 §
Före normalisering och mätningens omfattning
Före normalisering ska hänsyn tas till mätningens omfattning i byggnaden. Om energi till uppvärmning, 
komfortkyla, tappvarmvatten och byggnadens fastighetsenergi inte har mätts separat ska den uppmätta energin 
fördelas i den utsträckning som behövs för att genomföra normaliseringen. Om uppmätt energi utgår från en 
gemensam mätpunkt för flera byggnader ska energianvändningen fördelas på de ingående byggnaderna genom 
en bedömning av respektive byggnads energianvändning.
Om mätvärdena innehåller energianvändning för apparater och installationer som inte ingår i byggnadens 
energianvändning ska denna energi tas bort före normalisering. Om mätvärdena inte innehåller 
energianvändning för apparater och installationer som ingår i byggnadens energianvändning ska denna energi 
läggas till före normalisering.
Allmänt råd 
Vid hantering av mätvärden bör hänsyn tas till särskilda händelser som har påverkat byggnadens energianvändning på ett 
icke försumbart sätt under mätperioden. Exempel på sådan händelse är ombyggnad, tillfälligt ändrad verksamhet, eller värmeoch ventilationssystem som har varit ur drift under del av året. I dessa fall bör den levererade energin till byggnaden korrigeras 
för att avspegla den årliga energianvändningen under normala förhållanden. För energislag som inte erhålls direkt i kWh, till
exempel olja och biobränsle, kan uppmätta volymer av bränslet omräknas till kWh med hjälp av bränsletypernas effektiva 
värmevärde.
Normalisering av energianvändningen i bostadsbyggnader
10 §
Normalisering av energi till tappvarmvatten – bostadsbyggnader
Levererad energi till tappvarmvatten exklusive förluster för varmvattencirkulation ska ersättas med värde 
bestämt enligt tabell 10:1.
Tabell 10:1 Normaliserat värde för energi till tappvarmvatten i bostäder där ηtvv är 
årsverkningsgraden hos värmekällan för produktion av tappvarmvatten
Småhus (kWh/år) Flerbostadshus (kWh/år)
20 ×
𝐴𝑡𝑒𝑚𝑝
𝜂𝑡𝑣𝑣
25 ×
𝐴𝑡𝑒𝑚𝑝
𝜂𝑡𝑣𝑣
Det normaliserade värdet enligt tabell 10:1 får reduceras med energi från sol, vind, mark, luft eller vatten 
som alstras i byggnaden eller på dess tomt i den omfattning energin tillgodogörs för produktion av 
tappvarmvatten i byggnaden. Det normaliserade värdet får inte reduceras om sådan energi redan beaktas i 
årsverkningsgraden för produktion av tappvarmvatten.
Det normaliserade värdet får även korrigeras för annan installationsteknisk lösning som kan påvisas 
medföra en besparing av energi till tappvarmvatten.
Allmänt råd 
Om det inte går att få fram uppgifter om årsverkningsgraden kan värden enligt tabell 3:2 användas vid fastställande av 
normaliserat värde för energi till tappvarmvatten.
Tabell 10:2 Vägledande årsverkningsgrad för produktion av tappvarmvatten uppdelat på olika värmekällor
Värmekälla Årsverkningsgrad, ηtvv
Fjärrvärme 1,0
El, direktverkande och elpanna 1,0
El, frånluftsvärmepump 1,7
11
El, uteluft-vattenvärmepump 2,0
El, markvärmepump (berg, mark, sjö) 2,5
Biobränslepanna (pellets, ved, flis m.m.) 0,75
Olja 0,85
Gaspanna 0,9
Om energi till tappvarmvatten inte har mätts separat behöver denna energianvändning bestämmas före normalisering. Om 
energi till tappvarmvatten som inkluderar förluster för varmvattencirkulation är känd kan levererad energi till tappvarmvatten 
beräknas enligt
Etvv, lev = 0,75 x Etvv + vvc
där
Etvv, lev: Levererad energi till tappvarmvatten under året (kWh/år). 
Etvv + vvc: Uppmätt energi till tappvarmvatten och förluster för varmvattencirkulation (kWh/år). 
Förlusterna för varmvattencirkulation inkluderas i byggnadens energianvändning för uppvärmning. 
Om energi till tappvarmvatten och förluster för varmvattencirkulation är okänd men tappvarmvattenvolymen är känd, kan 
levererad energi till tappvarmvatten beräknas enligt,
𝐸𝑡𝑣𝑣 ,𝑙𝑒𝑣 =
𝑉𝑡𝑣𝑣 × 55
η𝑡𝑣𝑣
där 
Etvv,lev: Levererad energi till tappvarmvatten under året (kWh/år).
Vtvv: Uppmätt tappvarmvattenvolym (m3
/år).
ηtvv: Årsverkningsgrad för beredning av tappvarmvatten.
Om energi till tappvarmvatten och förluster för varmvattencirkulation är okänd och om tappvarmvattenvolymen är okänd 
men kallvattenvolymen är känd kan levererad energi till tappvarmvatten beräknas enligt
𝐸𝑡𝑣𝑣 ,𝑙𝑒𝑣 =
0,35 × 𝑉𝑘𝑣 × 55
η𝑡𝑣𝑣
där
Etvv, lev: Levererad energi till tappvarmvatten under året (kWh/år). 
Vkv: Uppmätt kallvattenvolym (m3
/år). 
ηtvv: Årsverkningsgrad för beredning av tappvarmvatten.
Exempel på fall då det normaliserade värdet inte får reduceras är vid användning av värmepump då energi från mark, luft 
eller vatten redan beaktas i årsverkningsgraden för produktion av tappvarmvatten. 
Exempel på installationsteknisk lösning som kan påvisas medföra en besparing av energi till tappvarmvatten är värmeväxlare 
för spillvatten eller energieffektiva tvättställs-, köks- och duschblandare. Om det normaliserade värdet enligt tabell 3:1 korrigeras
på grund av energieffektiva sanitetsarmaturer bör korrigeringen maximalt uppgå till 10 procent, om inte en större besparing kan 
påvisas.
11 §
Normalisering av energianvändningen på grund av avvikelser i innetemperatur – bostadsbyggnader
Normal innetemperatur i utrymmen för bostadsändamål ska antas enligt tabell 11:1.
Tabell 11:1 Normal innetemperatur i utrymmen för bostadsändamål i småhus och flerbostadshus
Småhus (°C) Flerbostadshus (°C) (äldreboende/övriga)
21 22/21
Om den genomsnittliga lufttemperaturen under uppvärmningssäsongen avvikit från normal 
innetemperatur med mer än en grad, och avvikelsen inte beror på installationstekniska brister, ska energi för 
uppvärmning korrigeras med 5 procent per grad för den area som har haft en avvikande lufttemperatur. 
Vid verifiering av byggnadens primärenergital enligt avsnitt 9 i bilagan till landskapsförordning om 
Ålands byggbestämmelsesamling, ska normalisering på grund av avvikelser i innetemperatur baseras på 
mätning av genomsnittlig lufttemperatur under uppvärmningssäsongen.
12
Allmänt råd 
Installationstekniska brister som kan innebära att den avsedda innetemperaturen inte hålls kan till exempel vara bristande 
injustering av värmesystem. 
Vid upprättande av energideklaration i enlighet med landskapslag (2014:31) om energideklaration för byggnader och 
landskapsförordning om (2025:10) energideklaration för byggnader, bör normalisering på grund av avvikelser i innetemperatur 
baseras på mätning av lufttemperatur.
12 §
Normalisering av energianvändningen på grund av avvikelser i internlaster - bostadsbyggnader
Energi för uppvärmning och komfortkyla får korrigeras för internlaster som har avvikit från det normala 
och som har gett upphov till en icke försumbar påverkan på levererad energi till byggnaden.
Allmänt råd 
En icke försumbar påverkan innebär att byggnadens energianvändning för uppvärmning och komfortkyla har påverkats mer 
än 3 kWh/ m2 och år. 
Andelen av hushållsenergin som kommer byggnaden tillgodo som värme under uppvärmningssäsongen kan antas till 70 
procent. 
Normal användning av hushållsenergi är 30 kWh/ m2 Atemp år och kan användas som grund för normalisering av 
uppvärmningsenergi vid avvikande användning av hushållsenergi enligt
𝐸𝑘𝑜𝑟𝑟 =
𝐸ℎ.𝑎𝑣𝑣 × 𝐼ℎ × 𝐴𝑡𝑒𝑚𝑝
η𝑢𝑝𝑝𝑣
×
𝑡𝑢𝑝𝑝𝑣
8760
där
Ekorr: Korrigering av energi till uppvärmning (kWh/år). 
Eh,avv: Positiv eller negativ skillnad mellan uppmätt värde och normal användning av hushållsenergi (kWh/m2
år).
Ih: Andel av hushållsenergin som kommer byggnaden tillgodo som värme.
tuppv: Uppvärmningssäsongens längd (h). 
ηuppv: Årsverkningsgrad hos värmekällan för uppvärmning.
13 §
Normalårskorrigering - bostadsbyggnader
Energi för byggnadens klimatberoende energianvändning knuten till normalt brukande ska 
normalårskorrigeras.
Allmänt råd 
Energi för uppvärmning kan normalårskorrigeras med Svenska Meteorologiska och Hydrologiska Institutets (SMHI) 
Energiindex eller med Finlands meteorologiska instituts (FMI) normalårskorrigerade graddagstal. 
Vid upprättande av energideklaration i enlighet med landskapslag (2014:31) om energideklaration för byggnader och 
landskapsförordning om (2025:10) energideklaration för byggnader, sker normalårskorrigering enligt SMHI:s Energiindex för 
basstation Norrtälje i det elektroniska formuläret som tillhandahålls av landskapsregeringen.
För definition av normalårskorrigering se avsnitt 9:12 i bilagan till landskapsförordning om Ålands 
byggbestämmelsesamling.
Normalisering av energianvändningen i lokalbyggnader
14 §
Normalisering av energi till tappvarmvatten – lokalbyggnader
Levererad energi till tappvarmvatten exklusive förluster för varmvattencirkulation ska ersättas med 
normaliserat värde enligt
2 × 𝐴𝑡𝑒𝑚𝑝
𝜂𝑡𝑣𝑣
där
13
ηtvv: är årsverkningsgraden hos värmekällan för produktion av tappvarmvatten.
Det normaliserade värdet för energi till tappvarmvatten får reduceras med energi från sol, vind, mark, luft 
eller vatten som alstras i byggnaden eller på dess tomt i den omfattning energin tillgodogörs för produktion av 
tappvarmvatten i byggnaden. Det normaliserade värdet får inte reduceras om sådan energi redan beaktas i 
årsverkningsgraden för produktion av tappvarmvatten.
Det normaliserade värdet får även korrigeras för annan installationsteknisk lösning som kan påvisas 
medföra en besparing av energi till tappvarmvatten.
Allmänt råd 
Om det inte går att få fram uppgifter om årsverkningsgraden kan värden enligt tabell 3:4 användas vid fastställande av 
normaliserat värde för energi till tappvarmvatten.
Tabell 14:1 Vägledande årsverkningsgrad för produktion av tappvarmvatten uppdelat på olika värmekällor.
Värmekälla Årsverkningsgrad, ηtvv
Fjärrvärme 1,0
El, direktverkande och elpanna 1,0
El, frånluftsvärmepump 1,7
El, uteluft-vattenvärmepump 2,0
El, markvärmepump (berg, mark, sjö) 2,5
Biobränslepanna (pellets, ved, flis m.m.) 0,75
Olja 0,85
Gaspanna 0,9
Om energi till tappvarmvatten inte har mätts separat behöver denna energianvändning bestämmas före normalisering. Om 
energi till tappvarmvatten som inkluderar förluster för varmvattencirkulation är känd och om förlusterna beräknas så att energi 
till tappvarmvatten kan fastställas, bör förlusterna för varmvattencirkulation inkluderas i byggnadens energianvändning för 
uppvärmning. Om energi till tappvarmvatten och förluster för varmvattencirkulation är okänd men tappvarmvattenvolymen är 
känd, kan levererad energi till tappvarmvatten beräknas enligt
𝐸𝑡𝑣𝑣 ,𝑙𝑒𝑣 =
𝑉𝑡𝑣𝑣 × 55
η𝑡𝑣𝑣
där
Etvv, lev: Levererad energi till tappvarmvatten under året (kWh/år). 
Vtvv: Uppmätt tappvarmvattenvattenvolym (m3
/år). 
ηtvv: Årsverkningsgrad för beredning av tappvarmvatten.
Om tappvarmvattenvolymen är okänd kan denna bedömas utifrån kallvattenvolym och andel tappvarmvatten för den aktuella 
verksamhetstypen. 
Exempel på fall då det normaliserade värdet inte får reduceras är vid användning av värmepump då energi från mark, luft 
eller vatten redan beaktas i årsverkningsgraden för produktion av tappvarmvatten. 
Exempel på installationsteknisk lösning som kan påvisas medföra en besparing av energi till tappvarmvatten är värmeväxlare 
för spillvatten eller energieffektiva tvättställs-, köks- och duschblandare. Om det normaliserade värdet för energi till 
tappvarmvatten korrigeras på grund av energieffektiva sanitetsarmaturer bör korrigeringen maximalt uppgå till 10 procent, om 
inte en större besparing kan påvisas.
15 §
Normalisering av energianvändningen på grund av avvikelser i innetemperatur - lokalbyggnader
Om den genomsnittliga lufttemperaturen under uppvärmningssäsongen avviker från avsedd 
innetemperatur med mer än en grad, och avvikelsen inte beror på installationstekniska brister, får energi för 
uppvärmning korrigeras med 5 procent per grad för den area som har haft en avvikande lufttemperatur.
14
Vid verifiering av byggnadens primärenergital enligt avsnitt 9 i bilagan till landskapsförordning om 
Ålands byggbestämmelsesamling, ska normalisering på grund av avvikelser i innetemperatur baseras på 
mätning av genomsnittlig lufttemperatur under uppvärmningssäsongen.
Allmänt råd 
Avsedd innetemperatur kan vara den innetemperatur lokalbyggnaden är projekterad för att hålla. Avsedd innetemperatur kan 
även bedömas utifrån normal innetemperatur för den verksamhetstyp som bedrivs i lokalbyggnaden. 
Installationstekniska brister som kan innebära att den avsedda innetemperaturen inte hålls kan till exempel vara bristande 
injustering av värmesystem. 
Vid upprättande av energideklaration i enlighet med landskapslag (2014:31) om energideklaration för byggnader och 
landskapsförordning om (2025:10) energideklaration för byggnader, bör normalisering på grund av avvikelser i innetemperatur 
baseras på mätning av lufttemperatur.
16 §
Normalisering av energianvändningen på grund av avvikelser i internlaster - lokalbyggnader
Energi för uppvärmning och komfortkyla får korrigeras för internlaster som avvikit från det normala för 
den avsedda verksamheten, och som har gett upphov till en icke försumbar påverkan på levererad energi till 
byggnaden. 
Allmänt råd 
Vad som är normalt för den avsedda verksamheten kan bedömas med utgångspunkt i projekterad verksamhet eller i den 
verksamhetstyp som bedrivs i lokalbyggnaden. De faktiska internlaster som ligger till grund för normaliseringen bör kunna 
verifieras. 
En icke försumbar påverkan bör innebära att energi för uppvärmning och komfortkyla har påverkats mer än 3 kWh/ m2 och 
år.
17 §
Normalårskorrigering - lokalbyggnader
Energi för byggnadens klimatberoende energianvändning knuten till normalt brukande ska 
normalårskorrigeras.
Allmänt råd 
Energi för uppvärmning kan normalårskorrigeras med SMHI:s Energiindex eller med FMI:s normalårskorrigerade 
graddagstal. 
Vid upprättande av energideklaration i enlighet med landskapslag (2014:31) om energideklaration för byggnader och 
landskapsförordning om (2025:10) energideklaration för byggnader, sker normalårskorrigering enligt SMHI:s Energiindex för 
basstation Norrtälje i det elektroniska formuläret som tillhandahålls av Ålands landskapsregering.
För definition av normalårskorrigering se avsnitt 9:12 i bilagan till landskapsförordning om Ålands 
byggbestämmelsesamling.
18 §
Normalisering av energianvändning i bostads- och lokalbyggnader genom dynamisk energiberäkning
Vid normalisering genom dynamisk energiberäkning ska uppmätt energi till byggnaden korrigeras 
utifrån förhållandet mellan byggnadens beräknade energianvändning vid normalt brukande och för ett 
normalår, och byggnadens beräknade energianvändning vid faktiskt brukande och utomhusklimat under 
mätåret. Korrigering av uppmätt energi ska åtminstone ske för energi till tappvarmvatten och på grund av 
avvikelser i innetemperatur och internlaster.
Energiberäkningen för normalt brukande av byggnaden och för ett normalår ska ske på samma sätt som 
energiberäkningen vid faktiskt brukande och utomhusklimat under mätåret. Indata för byggnadsrelaterade 
15
parametrar ska avse den färdiga byggnaden och hållas oförändrade i de dynamiska energiberäkningar som 
ligger till grund för normaliseringen.
Normalisering genom dynamisk energiberäkning får enbart ske om faktiskt brukande av byggnaden kan 
verifieras.
Allmänt råd 
Metoden innebär att två olika energiberäkningar genomförs för byggnaden. Dels en energiberäkning baserat på normala 
förhållanden, dels en baserat på faktiska förhållanden. Skillnaden i resultat ger information om hur brukandet och 
utomhusklimatet under mätåret har påverkat uppmätt energianvändning. Förhållandet mellan energiberäkningarna kan 
uttryckas i procent och användas för att korrigera den uppmätta energin till vad den skulle bli vid ett normalt brukande och ett 
normalår. Korrigeringen bör genomföras uppdelat i energi till uppvärmning, tappvarmvatten, komfortkyla respektive 
byggnadens fastighetsenergi.
Verifiering av faktiskt brukande av byggnaden under ett år kan ske genom mätning av brukarrelaterade parametrar i 
byggnaden och genom undersökningar bland brukarna.
